Foarte multi oameni sunt constienti de faptul ca originea etnica/rasiala, sexul, orientarea sexuala, varsta, situatia materiala, etc. reprezinta obstacole pentru ca anumiti indivizi sa poata beneficia de dreptul la o viata decenta prin acces la educatie, la piata fortei de munca, informare, etc. Cei exclusi ajung sa fie judecati si condamnati la o viata mizera, fara a se lua in considerare resorturile care i-au adus in aceasta stare si care le-au ingradit din start posibilitatea de a beneficia de drepturi si sanse egale cu ceilalti. Astfel, marginalizarea si saracia sunt adesea considerate a fi responsabilitatea directa a celor care sufera de pe urma lor, pe cand in realitate exista un intreg ansamblu de cauze si efecte de care cu totii suntem responsabili si care ne afecteaza direct/indirect in masuri diferite, consecintele pe termen lung putand fi dezastruoase. 

Numeroasele campanii si strategii nationale pentru combaterea discriminarii se axeaza in general pe diminuarea efectelor si nu pe explicarea cauzelor. De aceea, oamenii nu inteleg care sunt resorturile profunde ale nasterii sentimentelor discriminatorii, neputand sa isi insuseasca practicile pentru promovarea valorilor cooperarii si solidaritatii, participand la combaterea inegalitatilor.
